<!doctype html>
<html lang="en">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title></title>
</head>
<body dir="rtl"><p><strong>روش­های استفاده از گیاهان دارویی: </strong></p>
<p>دم­نوش: مدت دم کردن گیاهان دارویی بسته به نوع گیاهان متفاوت است، معمولاً گیاهانی که دارای شاخ و برگ­های نازکی هستند مدت زمان دم کردن بین 10 تا 13 دقیقه می­باشد.</p>
<p>مدت زمان دم کردن در بعضی از اندام­های گیاهی فرق می­کند مثلاً برای دم کشیدن میوه نسترن مدت زمان زیادی لازم است تا آب در آن نفوذ کرده و مواد مؤثره آنرا به خود انتقال دهد. مدت زمان دم کشیدن آن بین 25 تا 30 دقیقه می باشد.</p>
<p><strong>روش دم کردن: </strong>ابتدا مقدار لازم از گیاه را در داخل لیوان شیشه ای ریخته بعد آب داغ را روی آن بریزید و کمی به هم بزنید بعد دهانه­ لیوان را بپوشانید تا بخار آن خارج نشود و بعد از مدت زمان دم کشی صاف نموده میل نمائید، (مقدار گیاه لازم در هر وعده 3 تا 5 گرم در 300 سی سی آب داغ).</p>
<p><strong>جوشانده: </strong>دراین روش مقدار لازم از گیاه و آب را تهیه نموده حرارت میدهیم دقت نمائید همیشه حرارت باید کم باشد، حرارت زیاد باعث متلاشی شدن مواد تشکیل دهنده شده و منجر به جهش سلول­های سرطانی می گردد این مهم در مورد پخت غذا هم صدق میکند( مدت زمان جوشاندن نباید بیش از 20 دقیقه باشد).</p>
<p><strong>عصاره پخته: </strong>در عصاره پخته اندام­های مورد نظر را کاملاً می­پزیم بطوری که بتوان آن را له کرد. از عصاره پخته معمولاٌ در روش درمان موضعی استفاده می شود. مانند پختن ریشه بابا آدم در درمان التهاب مفاصل زانو.</p>
<p>  <strong>عصاره آبی:  </strong>مقدار لازم از گیاه را در مقدار معینی آب ریخته و بعد از  12 تا 24 ساعت که مواد موثره گیاه در آب پخش شد می­توان از آن میل نمود. مثل: عصاره آبی انجیر، (انجیر را 12 ساعت در آب خیس کنید سپس میل نمائید، ملین بسیار خوبی است).</p>
<p><strong>کمپرس: </strong>دستمالی را در عصاره آبی فرو کرده و بر روی اندام مورد نظر میگذاریم مانند کمپرس آب ولرم درحین تب بالا. در این روش پوست بدن مواد مرثره را از طریق دستمال خیس جذب می کند. (کمپرس عصاره آبی بابونه گاوی در تسکین دردهای میگرنی).</p>
<p><strong>تنتور:</strong> مقدار محاسبه شده­ای از گیاه را در مقدار محاسبه شده­ای از الکل سفید در ظرف شیشه­ای می­ریزیم و مدت یک هفته می­­ ماند تا مواد مؤثره گیاه وارد الکل شود سپس صاف نموده و استفاده می کنیم، (مثل: تنتور نعنا در رفع نفخ شکم ) مقدار مصرف تنتور­ها معمولاً یک قاشق چای خوری در یک استکان آب است.</p>
<p><strong>روغن­ها و اسانس­های فرار: </strong>اسانس­ها مواد معطری هستند که توسط دستگاه سوکسیله استخراج می­گردند، اسانس­ها را به صورت خوراکی مصرف نکنید مگر تحت نظر پزشک سنتی حاذق. اسانس­ها و روغن­های فرار را بصورت موضعی مصرف نمائید اما قبل از مصرف رقیق کنید( اسانس گیاه ناخنک در درمان واریس )، ( روغن اسپند در درمان سیاتیک).</p>
<p><strong>روغن گیاهی:</strong> روش دیگر، مقدار معینی از گیاه را در مقدار مشخصی از روغن زیتون یا روغن فندق در ظرف شیشه­ای بریزید،   به مدت بیست روز بماند، هر روز چند بار آن را تکان دهید. در طی این مدت مواد مؤثره گیاه در روغن حل می­شود( مثل روغن اسپند در درمان دردهای سیاتیکی).</p>
<p><strong>عرقیات گیاهی: </strong>قسمتی از مواد مؤثره گیاهان است که به وسیله دستگاه تقطیر در اثر حرارت استخراج می­گردد، عرقیات گیاهی یکی از منابع دارویی سنتی در درمان بیماری­ها به شمار می رود، ( مثل عرق نعنا در رفع نفغ شکم یا عرق گل محمدی یا گلاب در رفع یبوست).</p></body>
</html>