<!doctype html>
<html lang="en">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title></title>
</head>
<body dir="rtl">
<p><strong>    مواد مؤثره گیاهان دارویی:</strong></p>
<p>   اسیدهای آلی( والریک اسید، دی اکسی بنزوﺋـیک اسید، سیانیدریک اسید، پانتوتنیک اسید، نیکوتی­نیک اسید، گالیک اسید، اسکوربیک اسید، کریستیا­نیک اسید، نوکلـﺋیک اسید، اگزالیک اسید، اولـﺋیک اسید، لینولـﺋـیک اسید، پا­لمی تیک اسید، پتروسیک اسید، استیک اسید، گلوتامیک اسید، دی هیدروکسی استاریک اسید، فرمیک اسید، تارتریک اسید، سیترولیک اسید، ارولیک اسید، پا­لیتیک اسید، فوماریک اسید، مالیک اسید، والریانیک اسید، کاپروﺋـیک اسید ، مگزالیک اسید، فوسفوریک اسید، سوکسینیک اسید، لاکتیک اسید، فنولیک اسید، رزماری­نیک اسید، مایزنیک اسید، سالیسیلیک اسید، تالیک اسید، میرسیتیک اسید، لوریک اسید، بوریک اسید، سیتریک اسید، اولـﺋانولیک اسید، گلیسیریزیک اسید، آنژلیک اسید، تیگیک اسید، آنتلمیک اسید، پلانتنولیک اسید، آنی­سیک اسید و...) ازترکیبات موجود در گیاهان می­باشند. این ترکیبات در اندام های مختلف گیاهان و درختا­­­ن مثل برگ­ها، ساقه­ها، میوه­ها، ریزوم­ها، ریشه­ها و گل­ها تجمع پیدا می­کنند و هرکدام ماده مؤثره­ای است که می­تواند تأثیرات درمانی داشته باشد. برای مثال: اسید اسکوربیک همان ویتامین ث است که کمبود آن در بدن می­تواند منجر به بیماری راشی تیسم یا نرمی استخوان­گردد. یا اسید تارتریک خاصیت ملینی دارد و می­تواند حرکات دودی روده را تنظیم کند و روده را وادرار به حرکت نماید، تا مواد هضم شده و حتی جذب شده به حالت شل و نرم درآید. یا اسید سالیسیلیک می تواند توان بافت­های ملتحمه مثل ریه را بالا ببرد و در مقابل بیماری های ریوی مقاومت زیادی  ایجاد کند و بسیاری از ویژگی­های درمانی که در اسید­های آلی وجود دارد و بدن ما همیشه به این اسیدها احتیاج دارد و نوع طبیعی اسیدها فقط در گیاهان و میوه­ها موجود می باشد.</p>
<p><strong>موسیلاژ:</strong> موسیلاژ آب را به خود جذب کرده و تولید ماده­ای لزج و چسبناک می کند، .موسیلاژ اثر لینت دهی دارد و داخل روده ایجاد رطوبت نموده و از سفت شدن مواد غذایی جلو گیری می نماید.</p>
<p><strong>پکتین:</strong> پکتین نیز مانند موسیلاژ و ساپونین حاوی مواد لزج و چسبناکی است، این مواد مانند دو مورد یاد شده خاصیت لینت دهندگی دارد این مواد جداره­ دستگاه گوارش را پوششی نرم داده و عمل کرد آن را بهبود می بخشد مواد پکتین دار بر روی لطافت و درخشنگی پوست اثر مثبت و مفیدی بجا می­گذارد علاوه بر این مایع مفصلی را افزایش داده و از بروز آرتروزها جلوگیری می­نماید. <strong>  </strong></p>
<p><strong>گیکوزید ها:</strong> گلیکوزید­ها مواد قندی هستند که دراثر حرارت، اسیدهای آلی، مواد قلیایی و حتی آنزیم­ها تبدیل به مواد غیر قندی می گردند. قسمت قندی معمولاً بر روی قابلیت انحلا­ل و در نتیجه بر روی جذب آن در بدن اثر می­گذارد، گلیکوزید­ها موادی هستند که می توانند بر روی اندام­هایی مثل قلب تاًثیر بسیار مفیدی بگذارند. بعضی از ترکیبات گلیکوزیدی مانند گلیکوزید آنتراکینونی حاوی مواد سمی هستند و درگیاهانی  نظیر سنجد تلخ،  سیاه توسه، ریوند چینی و....یافت می شود .<strong>  ساپونین­ها</strong>: ساپونین­ها موادی هستند که در اثر تماس با آب تولید کف و موادی لیز می کنند . یکی از گیاهانی که بیشترین مقدار سا­پونین را دارد غاسول نام دارد که پیشینیان از این گیاه در شستن رخت و لباس به جای صابون استفاده می­کردند به این گیاه صابونی هم گفته می­شود. مقدار زیاد ساپونین درخون می­تواند خطرناک باشد. سا­پونین­ها به مقدار زیاد گلبول­های قرمزخون را همولیزه (تجزیه) می­کنند و این فرایند ممکن است مهلک باشد. عمده خواص درمانی این مواد در دزهای معقول خاصیت لینت دهی آن­هاست. موسیلاژها و ساپونین­ها در اثر حرارت زیاد خواص خود را از دست می­دهند. گیاهانی مثل   سیاه­دانه نوعی ساپونین دارد که به سرعت جذب شده و وارد گردش خون می­شوند و سریع شروع به تجزیه گلبول­های قرمز می­کنند که این عمل باعث ابتلا به بیماری دیفتری می­گردد و خطرناک می­باشد. پس از این نوع گیاهان نباید بیش از حد مصرف نمود.</p>
<p><strong>تا­نن</strong><strong>:</strong> تانن ماده­ای است که پروتـﺋین­ها را در بدن مخفی می­کند، جالب است بدانید عمده غذای عوامل بیماری­زا مثل میکروب، ویروس و... انواع پروتـﺋین می­باشد، تانن با این کار عوامل بیماری­زا را از دسترسی به پروتـﺋین­ها محروم می­کند و باعث می­شود عوامل بیماری­زا به رشد کامل نرسند و زود از بین می­روند. تانن عا­یقی بر روی پروتـﺋین کشیده و آن را محفوظ نگه می­دارد و هر زمان نیاز بدن به پروتـﺋین باشد آن را به مصرف می­رساند. خاصیت درمانی تانن، قابض بودن آن است، بنابراین برای درمان اسهال­ کاربرد درمانی پیدا می کند.</p>
<p><strong>آلکالوئیدها: </strong>ترکیبات ازت داری هستند که عمده تاًثیر آنها بر روی سیستم اعصاب مرکزی است، آلکالوئید­ها روی هم رفته موادی سمی هستند، فقط تعداد کمی از آنها می­توانند به عنوان دارو مصرف شوند، گیاهانی مثل: اپیکا، تاتوره، شوکران کبیر، بنگ دانه، تاج­الملوک، بلادون دارای قوی­ترین و خطرناک­ترین آلکالوئید­های سمی هستند، اما همین آلکالوئید­ها بیشترین مصرف را در صنعت داروسازی دارند.</p>
<p><strong>اسانس­ها و روغن­های فرار: </strong>این­گونه ترکیبات از پرمصرف­ترین مواد می­باشند که در صنایع داروسازی، آرایشی و بهداشتی و غذایی به کار می­روند، اسانس­ها و روغن­های فرار مواد معطری هستند که با استفاده از دستگاهی به نام سوکسیله از گیاهان استخراج می­شوند، اسانس­ نعنا، نعنا فلفلی، اوکالیپتوس، دارچین از جمله پرطرفدارترین­ها می­باشند. شما حتمأ آدامس­هایی با این طعم­ها را امتحان کرده­اید. خواص درمانی اسانس­ها و روغن­های فرار عمدتأ ضد نفخ، محرک، فزونی ترشحات معده و روده و ترشحات غدد بزاقی است، البته بیشتر به صورت موضعی مورد مصرف قرار می­گیرند و مصرف سیستماتیک( خوراکی) آن­ها محدود بوده و در صورت مصرف اجباری حتمأ باید رقیق گردند.</p>
<p><strong>آنتی­ بیوتیک­ها</strong> <strong>:</strong> معمولأ از قارچ­ها تهیه می­گردند و در گیاهانی مثل باباآدم  نیز یافت می­شوند قارچ پنی<sub>­</sub> سیلین را بسیاری از خوانندگان محترم شنیده­اند، از همین قارچ بود که الکساندر فلمینگ موفق شد پنی سیلین را کشف نماید.</p>
<p><strong>درجه­ی سمیت</strong>: همان طور که در مبحث آلکالوئید­ها اشاره شد بعضی از گیاهان دارای درجه­ سمیت بالایی هستند، هیچ وقت نباید به خودمان القا کنیم که گیاهان دارویی کاملأ بی خطرند، تعدادی از گیاهان هم مانند داروهای شیمیایی می­توانند خطرناک بوده و عوارض گوناگونی داشته باشند، اما خوشبختانه گیاهان از تنوع زیادی برخوردارند و بسیاری از آنها درجه­ سمیت پایینی دارند و استفاده از آنها هیچ مشکلی ایجاد نمی­کند.                                                                    </p>
<p><strong>   مواد تلخ: </strong>مواد تلخ در بسیاری از گیاهان مثل بسفایج موجود است و درگیاهانی مثل هوفاریقون در اثر حرارت پدیدار می شوند. مواد تلخ از نظر درمانی حائز اهمیت می باشند. این مواد از راه خوراکی قادر هستند ترشح شیره­های گوارشی را افزایش دهند. و اغلب اشتها آور هستند، افسنطین، خزه­ ایسلندی از جمله این گیاهانند.</p>
</body>
</html>