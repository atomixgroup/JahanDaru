<!doctype html>
<html lang="en">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title></title>
</head>
<body dir="rtl">
<p>دمنوش مخصوص تسکین درد:</p>
<p>پوست بید، فلفل قرمز، میخک، زنجبیل، نعنا فلفلی، نعنا کوهی، از هر کدام به نسبت مساوی که خودتان خواستید مخلوط کنید و از مخلوط بدست آمده هنگام نیاز به مقدار یک قاشق غذا خوری در یک لیوان بزرگ آب جوش به مدت 15 دقیقه دم کرده میل فرمائید. (بهتر است مخلوط مذکور را پودر نمائید ). علاوه بر این دمنوش کشمش طبیعی  به دلیل دارا بودن ترکیب رزوراترول که اخیراً در انگور کشف شده و کشمش به دلیل کم بودن آب نسبت به انگور تر غنی از این ترکیب می­باشد خوردن مقدار زیادی کشمش باعث تسکین درد می­شود خصوصاً افراد سالخورده که علاوه بر تسکین درد نیاز به تقویت عمومی بدن نیز دارند.</p>
<p>دمنوش تهوع در اثر مسافرت یا بیماری حرکت: ملوانان چینی برای رفع تهوع در دریا بدلیل دریا زدگی از زنجبیل استفاده می­کنند پس حالا فهمیدید منظورم از دمنوش تهوع چی هست؟ آری زنجبیل، گیاهی که خداوند بزرگ در قرآن مجید به آن اشاره فرموده است. زنجبیل علاوه بر برطرف نمودن حالت تهوع در درمان سرگیجه­هایی که ناشی از عفونت گوش نیست معجزه می­کند، حتی اثر آن از داروی اسکوپولامین هم بیشتر می­باشد.</p>
<p>تغذیه مناسب در درمان افسردگی:</p>
<p>بدن قند و نشاسته موجود در غذا را (کربوهیدراتها) را به گلوکوز تبدیل میکند. گلوکز لوزالمعده را وادار می­کند تا انسولین تولید نماید، انسولین مقدار ماده تریپتوفان مغز را که نوعی اسیدآمینه می­باشد بالا می­برد، انتقال دهنده­های عصبی که به سروتونین معروف است، برای برقراری ارتباط بین سلولهای عصبی و کارکرد درست آنها مصرف می­گردند، مقدار زیاد انتقال دهنده­های عصبی خلق و خوی را بهتر کرده و احساس رضایت را در بیمار بالا می برد. بنابر توضیحات بالا برای افسردگی باید از غذاهای حاوی کربوهیدراتها استفاده شود، بیسکویت و ماکارونی بیشتر مصرف کنید، علاوه بر اینها خوراکیهایی که به مقدار لازم  اسید آمینه دارند مثل تخم آفتابگردان و تخم کدو میل نمائید.</p>
<p>"دسر میوه جهت بیمارانی که زخم معده، زخم اثنی عشر و زخم روده  دارند. "</p>
<p>معجون لذیذی را که در ذیل برایتان توصیح میدهم بیشتر از اینکه غذا یا خوراکی باشد برای افرادی با زخمهای گوارشی یک دارو محسوب می­شود.</p>
<p>موز یکعدد، آناناس (یک سوّم آناناس ) سیاه گیله چهار عدد، پودر دارچین نصف قاشق چایخوری، پودر میخک نصف قاشق چایخوری، پودر زنجبیل نصف قاشق چایخوری، عسل به مقدار لازم.</p>
<p>سالاد برای حفظ سلامت کبد:</p>
<p>این سالاد می­تواند از یک عدد گوجه فرنگی، یک عدد خیار، کمی پیاز، برگ خار مریم، گل قاصد و اندکی زنجبیل و دارچین تشکیل شود. و یک روز در میان از این سالاد میل بفرمائید.</p>
<p>دمنوش مخصوص محافظت از کبد:</p>
<p>این دمنوش از ترکیب گیاهان مختلفی از جمله: شیرین بیان، کاسنی، کاسنی زرد یا گل قاصد، زردچوبه و زنجبیل شکل گرفته است. از ترکیب یاد شده کاسنی بیشتر مورد توجه می­باشد در یک پژوهش به موشها استامینوفن داده شده البته به مقدار زیاد که برای کبد بسیار سمّی است و به نصف این موشها عصاره کاسنی داده شد، موشهایی که عصاره کاسنی دریافت کرده بودند، زنده ماندند اما بقیّه  موشها مردند بنابراین باید اظهار کنم کاسنی بهترین دارو برای پاکسازی کبد است و شیرین بیان به دلیل دارا بودن ماده گلیسیریزین از آسیب دیدن سلولهای کبدی ناشی از مصرف مواد شیمیایی جلوگیری می­کند.</p>
<p>سوپ مخصوص افراد دیابتی:</p>
<p>حبوبات دارای منبع عظیم فیبر هستند، خصوصاً لوبیا دارای نوعی فیبر می­باشد که برای کنترل سطح قند خون بسیار مؤثر است پیاز هم غنی از ماده کوئرستین که مانند لوبیا در تحلیل قند خون نقش بسزایی ایفا می­کند. (بیشترین ماده مؤثره پیاز در پوست آن می­باشد).</p>
<p>دو فنجان آب</p>
<p>پیاز با پوست یک عدد</p>
<p>نیم کیلو لوبیا</p>
<p>هویج رنده شده یک عدد</p>
<p>نصف فنجان بادام زمینی خام ( افرادی که به بادام زمینی حساسیت دارند استفاده نکنند).</p>
<p>یک فنجان شنبلیله خشک شده.</p>
<p>چهار حبه سیر و کمی پودر دارچین، پودر میخک، پودر زردچوبه.</p>
<p>طرز تهیه:</p>
<p>آب را در یک قابلمه مسی یا چدنی (هیچ وقت از قابلمه­های آلومینیومی استفاده نکنید) به جوش آورید، لوبیا، هویج،         بادام­زمینی، شنبلیله، سیر، دارچین، میخک، و زردچوبه را در آن بریزید (حرارت حتماً در هنگام پخت غذا باید ملایم باشد، هرگز روی حرارت زیاد غذا نپزید، حرارت زیاد باعث متلاشی شدن عناصر متشکله مواد غذایی شده و بعداً باعث بروز سرطان       می گردد.) بگذارید ملایم بجوشد، پیاز را در ظرف کوچکتر همراه با پوست آن کاملاً آب پز کنید سپس بعد از پختن با قاشق سوراخدار پیاز را در آورید و پوست آنرا جدا کرده و ریز ریز کنید و در سوپ وارد نمائید سپس می توانید با کمی آب لیموی طبیعی میل بفرمائید، این سوپ برای چهار نفر در یک وعده می­باشد.</p>
<p>تورم خوش خیم پروستات:</p>
<p>تخم کدو مسمایی و شیرین بیان.</p>
<p>پنجاه گرم از تخم­های کدو مسمایی را بکوبید و چند قطره عصاره شیرین بیان روی آن بریزید و میل نمائید، می­توانید همراه با ژل هم آنرا مصرف کنید ( دقت کنید در هر وعده دارو را تازه درست کرده و مصرف نمائید و هر روز یک مرتبه انجام دهید).</p>
<p>ورزش و کمر درد:</p>
<p>بدلیل عدم انجام ورزش و به جهت بالا رفتن سن و سال عضلات پشت و کمر ضعیف می­شوند و این مهم ترین عامل در ایجاد و افزایش پشت درد و کمر درد محسوب می­گردد. افراد بالای چهل سال باید از سرپا ایستادن زیاد، خم­کردن پشت و بلند کردن اجسام سنگین خودداری نمایند، به همه توصیه می­گردد روزی نیم ساعت به ورزش­های مختلف از جمله: دو چرخه سواری پیاده روی تند، کوه پیمایی و حتی شنا و شکم بپردازند.</p>
<p> </p>
<p> </p>
<p>سوپ ضد التهابی:</p>
<p>سه تا چهار لیتر آب</p>
<p>دو فنجان کلم خرد شده</p>
<p>یک فنجان لوبیا خرد شده</p>
<p>یک فنجان کرفس خرد شده</p>
<p>یک فنجان برگ گزنه تازه یا یک چهارم فنجان برگ گزنه خشک</p>
<p>نصف فنجان هویج خرد شده</p>
<p>نصف فنجان مارچوبه</p>
<p>اسفناج و بادنجان از هر کدام یک چهارم فنجان</p>
<p>دو قاشق غذا خوری پودر شیرین بیان</p>
<p>دو قاشق غذا خوری دانه گل مغربی</p>
<p>پودر فلفل قرمز، پودر فلفل سیاه، پودر خردل سفید، پودر شنبلیله و آب لیمو به میل خود اضافه نمائید.</p>
<p> این سوپ را به انتخاب خود به هر روشی که دوست دارید بپزید ( این سوپ برای چهار نفر در یک وعده می­باشد).</p>
<p>سوپ ورم مفاصل:</p>
<p>دانه کرفس، گل قاصد، فلفل قرمز، فلفل سیاه، سیر، زنجبیل، ترپ سیاه یا سفید، مرزنجوش، جعفری، آویشن، زردچوبه، سنبل الطیب، بولاغ اوتی، خردل سفید، پوست بید (پوست بید را بعد از پختن از سوپ جدا کنید).</p>
<p>این سوپ را می­توانید به هر طریقی که دوست دارید درست کنید. و می­توانید برای بهتر شدن طعم آن از چاشنی­های مختلف استفاده نمائید.</p>
<p>چای ضد التهابی:</p>
<p>شما می­توانید از ترکیب گیاهانی نظیر: مرزنجوش اکلیل کوهی یا رزماری، نعنا فلفلی، مرزه، آویشن، زنجبیل و زرد چوبه و دارچین چای خوشمزه­ای دم کرده و میل فرمائید. این چای یا دمنوش علاوه بر ضد التهاب بودن ضد اکسایش نیز می­باشد و پیشنهاد می­کنم کمی به آینده نظر بیندازید و افرادی را که با صورت های چروکیده می­بینید زمانی صورتی صاف و بشاش داشتند. شما هم می­توانید با استفاده از این دمنوشها جوانی و بشاش بودن را در چهره خود حفظ کنید.</p>
<p> </p>
<p>دمنوش آب مروارید:</p>
<p>در دو لیتر آب جوش، مقداری اکلیل کوهی، بادرنجبونه، پودر زنجبیل، پودر زرد چوبه بریزید و بگذارید 10 دقیقه دم بکشد، همراه خانواده میل فرمائید.</p>
<p>دمنوش خلط آور:</p>
<p>این دمنوش از ترکیب سیر، زنجبیل، فلفل قرمز، ترب وحشی، خردل سفید و ختمی زرد تشکیل شده است. (در صورت آمفیزم هم می توانید از این دمنوش استفاده نمائید) از این دمنوش روزانه دو بار مصرف نمائید و هنگام مصرف آنرا جرعه جرعه میل کنید.                                                                                                            کاهش کلسترول:</p>
<p>صبحانه: پرتقال، سیب، هویج و گریپ­فروت از هر کدام یک عدد،  همه را با هم در دستگاه میکسر کاملاً خرد کرده، به هم زده و با مقداری آب آن را رقیق نمایید و  همراه یک عدد نان سبوسدار و املت با روغن زیتون نوش جان کنید.</p>
<p> ناهار: سوپی شامل لوبیا، جو، پیاز، هویج و سیر به همراه ادویه­جات و نان سبوسدار میل نمایید.</p>
<p> شام: سوپی شامل لوبیا، کرفس، کلم، یپاز، سیب­زمینی و هویج به همراه نان سبوسدار و سبزیجاتی که دوست دارید بخورید. </p>
</body>
</html>