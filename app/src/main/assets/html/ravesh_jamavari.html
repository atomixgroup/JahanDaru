<!doctype html>
<html lang="en">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title></title>
</head>
<body dir="rtl">
<p><strong>روش­های جمع آوری گیاهان دارویی:</strong> تنها چیزی که انسان را به این مقوله می­کشاند عشق است و عشق است و باز هم عشق است . این کار مشقت­های زیادی در پی دارد، از گرمی هوا، آفتاب سوختگی گرفته­ تا پرت شدن از بلندی ­و نیش حشرات­و......   اگر مایل به این کار شدید سعی کنید کار جمع آوری گیاهان دارویی را به دقت و با رعایت اصول بهداشتی انجام دهید، وقتی به شخصی گیاهی بدهید، حداقل وجدانتان راحت باشد، نکته مهم در جمع آوری گیاهان دارویی استفاده از دستکش، لباس مناسب­ و سرپوش سایه­ بان­دار و وسایلی مثل قیچی باغبانی، اره کوچک و کیسه های تمیز ضروری است. در منابع گیاهان دارویی گفته شده بهترین زمان برای جمع آوری گیاهان دارویی صبح هنگامی است که شبنم بر روی آن­ها   می­نشیند  اما من بشدت مخالف هستم و برای مخالفت خود دلیل علمی دارم، هنگامی که صبح هوا خنک است گیاه شیره نباتی خود را به ریشه انتقال می دهد، تا بتواند آن را حفظ نماید، و در نتیجه در این زمان کمترین شیره نباتی در ساقه­ها و برگ­ها و حتی گل­ها وجود دارد، شیره نباتی حاوی مواد مؤثره می­باشد. در نتیجه گیاهانی که صبح زود چیده می­شوند دارای مواد مؤثره کمتری هستند. اما وقتی هوا گرم می­شود شیره نباتی که حاوی مواد مؤثره گیاه نیز می­باشد به ساقه­ها، ریزوم، برگ­ها و گل­ها پخش می­گردد. گیاهانی را جمع­آوری نماﺋـید که سالم باشند و بیماری نداشته باشند، مخصوصاً سلامت برگ­ها بسیار مهم است برگ­هایی که آفت زده­اند خود عامل بیماری می­شوند. گیاهان دارویی در حین جمع­آوری نباید له شوند زیرا خاصیت دارویی خود را از دست می­دهند.</p>
<p>روش خشک کردن: یکی از روش­ها استفاده از طبق­های حرارتی است که من با این روش نیز مخالف هستم زیرا خشک شدن گیاه در این روش به د­لیل حرارت در مدت کم و زمان اندک خشک شدن باعث می­گردد مقداری از مواد مؤثره با ارزش گیاه از جمله ویتامین­ها از بین بروند.</p>
<p>بهترین روش خشک کردن گیاهان دارویی، دسته بندی آن­ها و آویزان کردن در محل سایه با دمای بین22 درجه تا28  درجه می­باشد. در این روش گیاهان دارویی به تدریج خشک شده و مواد مؤثره آن کاملاً حفظ می­شوند. البته قبل از خشک کردن گیاهان آنها را با آب بشوﺋـید تا گرد و غبار آن­ها از بین برود.</p>
</body>
</html>